---
title: 'הבלוג הזה הוא התחייבות'
date: 'January 14, 2023'
published: true
---

> שיר הוא התחייבות  
> הוא לא מילים  
> לא מנגינה  
> לא אהבה  
> לא התמסרות או הקרבה  
> לא הבראה  
> לא כוונה  
> לא משמעות  
> הוא לא שפה  
> הוא לא זהות  
> הוא התחייבות
>
> שיר הוא התחייבות  
> הוא לא סיפור  
> לא אומנות  
> לא פרשנות  
> לא השקפה  
> לא חלומות, או שאיפות, או הגשמה  
> לא השלמה  
> לא שגעון ולא שפיות  
> לא מחאה, לא השראה  
> הוא לא לחיות ולא למות  
> הוא לא סיבה  
> הוא לא מהות  
> הוא התחייבות
>
> שיר הוא התחייבות  
> הוא לא חשוף  
> לא אמיתי  
> לא תהליך ולא מסע ולא תכלית  
> לא תאווה  
> לא בדמי  
> לא מצוקה או הדחקה  
> לא זכרון  
> לא כאב ולא תרופה ולא שינוי  
> לא מסקנה  
> לא בינה ולא תבונה  
> לא הישרדות  
> לא נצחון ולא שליחות  
> הוא לא אני  
> הוא לא אני  
> הוא התחייבות

הבלוג הזה הוא **התחייבות**.
_התחייבות_ להעז ולהופיע. שוב ושוב.
_התחייבות_ למאמץ עקבי. רציף. למחויבות ולמסירות.
_התחייבות_ למלאכת התרגול. למתיחת שרירי היצירתיות. לחזרתיות.
_התחייבות_ לשינוי. לצמיחה.
_התחייבות_ לחשיפה, לאי הנוחות.
_התחייבות_ לפחד, לאי הודאות.
_התחייבות_ לתהליך, לעשייה, לאמונה.
_התחייבות_ לפשטות, לאנושיות.
_התחייבות_ ליצירה.
_התחייבות_ לעצמי.

שנה חדשה. התחייבות חדשה - **בלוג חדש**.

התחלנו...
